# special-for-InterLink

# Привіт! 
*Ця невелика програма слугує для демонстрації того, як можна реалізувати основні принципи ООП у Java. Оскільки про інкапсуляцію мова йшла минулого разу, тут про неї ми не згадуємо (але в коді вона є: private поля i public методи).*

Отож, маємо абстрактний клас Person, який описує типову людину: ім'я, вік, розмір банківського рахунку і те, чи щаслива особа на дану мить. Person також містить абстрактні методи work(), eat() та sleep() (до їхньої абстрактності повернемося згодом). Його наслідують два інші класи: Unemployed і JavaDeveloper, котрі описують безробітню особу і Java-програміста відповідно. Ось вам і приклад **наслідування**:
маємо два дочірні класи, що наслідують один батьківський і по-своєму перевизначають його методи. Клас JavaDeveloper іде далі і має додаткове поле salaryPerHour: логічно, що програміст отримує зарплатню, на відміну від безробітньої особи. 

Клас main слугує для того, щоб показати, як виглядають два класи на практиці. Маємо по одному об'єкту класів Unemployed та JavaDeveloper, які містять однаковий набір методів. Ось тут і проявляється **поліморфізм**: викликавши одні й ті ж методи у різних об'єктів отримуємо різні результати. Якщо скажемо безробітному працювати, то він спершу перевірить, чи є в нього хоч якісь гроші, а вже тоді вирішить, чи потрібно йому це взагалі, тоді як програміст при виклику методу sleep() взагалі відмовиться спати, а натомість візьметься до роботи.
